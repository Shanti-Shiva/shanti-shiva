---
{"dg-publish":true,"permalink":"/tree-of-light/"}
---


#### เปิดตาที่3

![IMG_7066.jpeg](/img/user/IMG_7066.jpeg)
![IMG_7067.jpeg](/img/user/IMG_7067.jpeg)

#### Soul

###### วิชาฝึกที่ 1 ....วิชา โซล...

ให้ทุกท่านทำความรู้สึกไว้ที่กลางหน้าอก บางท่านจะทำสมาธิตามที่ถนัดก่อนก็ได้ครับ จากนั้น ให้รวมคลื่นมวลพลังงานของความรักความปราถรถนาดี ความเอื้ออาทร ความห่วงใยคลื่นของความรักและการให้ที่มีความสุขของท่าน แผ่ออกจากหน้าอกของท่านออกไปทางด้านหน้า 2 ฝ่ามือ แล้วรวมพลังงานของคลื่นความถี่สูงเหล่านี้ไว้ที่จุดด้านหน้าตรงนั้น แล้วค่อยๆ ให้เกิดเป็นรูปร่างของโซลเกิดขึ้น ระหว่างทำ ให้ท่านส่งคลื่นความสุขและความรักนี้ ออกไปอย่างชัดเจนต่อเนื่องครับ ทำสมาธิจับที่หน้าอก และจับที่ภาพตรงด้านหน้าห่างจากหน้าอกไปสองฝ่ามือนี้อย่างชัดเจนครับ

สักพักมวลพลังงานความรักและการให้ของท่าน จะค่อยๆหลอมรวมพลังงานเป็นก้อนตรงหน้าครับ ให้ท่านใส่ความรักความรู้สึกทุกอย่างลงภายในโซลนั้นอย่างต่อเนื่องครับผม จนเขาเกิดเป็นรูปร่างครับ จากนั้นให้ท่านค่อยๆ หมุนโซลของท่านตามเข็มนาฬิกาครับ ช้าๆ เหมือนดวงจันทร์ที่หมุนรอบโลกตลอดเวลา ลองฝึกดูครับผม

โซลในวิชานี้ หมายถึงมวลอนูพลังงานของท่านเองที่เกิดจากการแผ่คลื่นความรักความเมตตาและปราถนาดีของท่านออกสู่ภายนอก แต่เป็นการควบคุมให้คลื่นที่ส่งออกมีการวมกลุ่มเป็นก้อนธาตุครับ 

..........ชื่อ อนูแห่งโซล....... 

ผมเรียกสั้นๆ ว่าโซล โซลแต่ละคนจะมีลักษณะที่ออกมาไม่เหมือนกันครับ 

บางท่านก็เป็นพลังงานคล้ายธาตุมีปีกขยับได้ บางท่านก็เป็นลูกอนูพลังงานมวลกลมๆ บางท่านก็มีลักษณะคล้ายหมอกหมุนในสายลมอ่อน บางท่านก็เป็นคริสตัลชัดเจน บางท่านก็เป็นสัตว์ตัวเล็กๆ 

แต่ที่เหมือนกันคือ โซลคือพลังงานของท่านเองที่ปล่อยออกมา แล้วหมุนรอบตัวของท่านในระดับไหล่ตามเข็มนาฬิกาช้าๆ ต่อเนื่องไปเรื่อยครับผม ให้ฝึกระลึกถึงการสร้างโซลนี้ให้หมุนไปเรื่อยๆ ในระหว่างวันครับ ควบคู่กับการฝึกระลึกให้กลางหว่างอกของท่านเต็มไปด้วยพลังงานของความถี่ระดับสูงเหล่านี้ครับตลอดเวลา ท่านทำโซลได้สามวันต่อเนื่อง จิตท่านจะมีการเปลี่ยนแปลงอย่างเห็นได้ชัดครับผม

•••••••••

@All ทริกของการสร้างโซล SOUL 

บางท่านใช้แค่จินตนาการถึงความรัก ความสุขต่างๆ ในอดีตที่ห่างไกลคำว่า ขณะจิตในปัจจุบัน พลังงานเลยยังน้อยครับ โซลเลยยังไม่เกิด เพราะจินตนาการนั้น ยังไม่เกิดขึ้นได้ภายในจิตอย่างแท้จริง 

คลื่นจินตนาการเลยอยู่ที่สมอง ซึ่งไกลจากแหล่งกำเนิดโซลที่กำเนิดจิตวิญญาณภายใน ที่กลางหน้าอกลึกเข้าไป2-3 นิ้ว ห่างไกลจุดนี้เป็นอย่างมากครับ 

วิธีการทำโซลที่ถูกต้อง ให้ท่านหายใจเข้าออกลึกๆ ยาวช้า แล้วช่วงที่หน้าอกท่านมีการขยับดึงลมหายใจเข้า จุดนี้ให้ท่านดึงพลังงานของความสุขใจขึ้นมาเลยครับ ทำแบบนี้สักห้ารอบลมหายใจเข้า สักพัก พลังงานภายในใจนั้น จะล้นออกทะลุจากหน้าอกขึ้นมา ช่วงเวลานี้ ตอนที่ท่านกำลังหายใจออก ให้ท่านเคลื่อนพลังงานความสุขความรักความเมตตา ความรู้สึกดีต่างๆ พลังงานเหล่านี้มีความละเอียดที่ทำให้จิตท่านเบ่งบาน ด้วยจิตทางโพธิพรหม ออกตรงไปข้างนอกกาย ห่างจากหน้าอก 2 ฝ่ามือครับ แล้วสร้างพลังงานตรงจุดนั้นรวมความสุขความรักไปเรื่อยๆ จนเกิดเป็นโชลครับผม แล้วค่อยๆ หมุนพลังงานความสุขนี้รอบตัวท่านครับ ให้โซลทำงานด้วยคลื่นพลังงานความรักการให้  ความสุขที่บริสุทธิ์นี้หมุนรอบตัวท่านอยู่ตลอดเวลาหรือทำให้หมุนบ่อยๆ เมื่อท่านระลึกได้ครับ 

โซลเป็นกลุ่มมวลพลังงานที่มีความละเอียดด้วยจิตที่มีคลื่นความถี่สูงครับ การที่ท่านสร้างโซลต่อเนื่อง โซลจะชะล้างมวลพลังงานที่ไม่ดีออกจากท่านด้วย และปกป้องท่านจากมวลพลังงานลบรอบกาย 

อย่าลืมนะครับ พลังงานที่เหมือนกันจะดึงดูดกัน โซลจะดึงทุกสิ่งที่เป็นพลังงานที่ดี และสิ่งดีๆ เข้ามาในชีวิตของท่านเสมอ เมื่อท่านมีจิตวิญญาณแห่งโซลครับ 

เดี๋ยววันนี้ผมจะวางการอัพขั้นโซล และการใช้โซลทำภารกิจทางจิตวิฐญาณในรูปแบบต่างๆ กันครับผม

•••••••••

@All สร้างโซลแบบไม่ต้องหลับตาได้ครับ โซลไม่ใช่การนั่งสมาธิแล้วเอาจิตเพ่งจ้องนะครับผม เราไม่ได้สร้างลูกบอลพลังงานแบบที่เคยเรียน แต่เรากำลังสร้างโซล 

วิชาต่อไปของโซลที่ยกระดับ คือวิชาแตกหน่อของโซล กับปลุกจิตวิญญาณโซล และการเชื่อมต่อโซล อันนี้ จะทำลำบากครับผม 

การทำโซลคือไม่ใช่การนั่งสมาธิครับ แค่ให้ใจที่มีความปิติสุขในช่วงเวลาที่อิ่มเอมในหัวใจ พลังงานของจิตเราจะเป็นพลังงานที่มีความถี่สูงครับ 

พลังงานที่ทำให้เรารู้สึกอยากยิ้มอัตโนมัติ พลังงานที่ทำให้เราจิตพองโตแจ่มใส พลังงานที่ให้ชีวิตที่เปล่งประกาย พลังงานที่ทำให้แววตาเราเป็นดวงตาที่อ่อนโยน ผู้คนมองแล้วอยากมองจ้องตา ผู้คนอยากเข้าหาเข้าใกล้ 

นี้แหล่ะครับ คือพลังงานที่ใช้ในการสร้างโซลทั้งสิ้นครับผม

•••••••••

โซลประเภทลูกแก้วหากฝึกให้พลังงานบ่อยๆ จนโซลมีกำลังในตัวโซลเอง จะเห็นภาพอนาคตทำนายอนาคตจากโซลได้ครับ โซลประเภทลูกแก้วทรงกลมนี้มีพลังงานการสื่อสารข้ามมิติเวลาสูงครับผม

••••••••

การฝึกโซลระดับ 3
ภารกิจแห่งโซล

การฝึกโซลระดับ3 นี้จะเป็นการแตกหน่อของโซลครับ จาก 1 โซล เป็น 2, 3, 4 แล้วแต่กำลังของผู้สร้างโซลและกำลังของโซลหลักครับผม

ให้จิตแห่งความรักความสุขความเบิกบานนี้ เอ่อล้นเข้าไปที่โซลที่อยู่สงบนิ่งอย่างต่อเนื่อง จนโซลมีกำลังเต็มที่ โซลที่มีกำลังเต็มที่ จะเริ่มมีพลังงานในโซลเอง จากนั้น เราจะพุ่งพลังงานของความถี่ระดับสูงนี้ทำให้ทะลุโซล จนเกิดโซลอีกหนึ่งชั้น แยกออกไปเป็นอีกโซลหนึ่งที่ห่างจากโซลเดิม 1 ฝ่ามือ   

โดยโซลที่แตกใหม่นี้เป็นโซลที่เราใช้ทำภารกิจครับ โซลอันแรกจะยังคงหมุนรอบกายเราตลอดเวลานะครับ เมื่อโซลที่ส่งออกไปทำภารกิจใดๆ ก็ตาม ส่วนจิตภายในยังคงปล่อยพลังงานของความสุขความรักความเบิกบาน ความอิ่มเอมใจเช่นเดิมเป็นปกติเช่นเดิมครับผม

โซล 3.1 โซลมงกุฏ
โซลแห่งการเชื่อมต่อ

ให้โซลอันแรกยังคงหมุนรอบกายครับ โซลอันที่สองวิ่งขึ้นไปอยู่เหนือศรีษะ 2 ฝ่ามือ แล้วสร้างรูปร่างโซลแบบสามเหลี่ยมที่กางแบบร่มปลายแหลมครับ ลอยอยู่ด้านบนศรีษะครับ แล้วค่อยๆ หมุนทั้งโซลบนศรีษะและโซลที่รอบหัวไหล่นี้ตามเข็มนาฬิกาครับ พุ่งจิตขึ้นสู่โซลมงกุฏ ให้ปลายแหล่งบนสุดรับพลังงานจากจักรวาลและสรรพสิ่งข้างบน ลงมาครับผม พลังงานจะเหมือนการดึงมาเป็นหมวกปลายแหลมที่ชัดเจนครับ เหมือนร่มที่หมุนได้ครับผม แล้วรับพลังงานเชื่อมต่อที่ลงสู่โซลที่หมุนอยู่บนศีรษะของท่านให้ชัดเจนครับผม ใช้การหมุนของโซลนะครับ เป็นตัวรับและปรับพลังงานก่อนส่งลงมาให้ร่างกายอีกที จะทำให้การรับพลังงานนั้นมีความต่อเนื่องครับผม.

โซล 3.2 โซลแห่งมิตรภาพ
และการเยียวยารักษา

ในทุกครั้งที่ท่านรู้สึกอย่ากช่วยเหลือใคร ช่วยเหลือผู้ใด หรือเหตุการณ์ใดๆ ให้ส่งโซลที่สองนี้วิ่งไปที่คนๆ นั้น ไปหมุนรอบกายด้วยพลังงานความรักความเมตตาและปรารถนาดีที่ท่านอยากส่งให้เขา 

หรือให้โซลกลายเป็นโซลมงกุฏอยู่เหนือศีรษะเขาเพื่อให้พลังงานเบื้องบนไหลเข้าดูแลปกป้องบุคคลนั้นผู้นั้นครับ 

ทำจนร่างเขามีพลังงานแสงออกมาครับ ถึงหยุด แล้วน้อมจิตพาให้โซลกลับมา ทำได้บ่อยครับผม จะกี่คนก็ได้กี่ครั้งก็ได้ครับในแต่ละวัน 

หรือจะทำโซลเชื่อมมิตร ทำเป็นโซลมงกุฏลอยกางอยู่เหนือศีรษะบุคคลที่ท่านอยากสร้างมิตรภาพด้วย บุคคลที่ท่านห่วงใย หรือแม้แต่บุคคลที่เคยทะเลาะกับท่านหรือมีปัญหาไม่ลงลอยกับท่านก็ได้ครับ โดยใช้โซลมงกุฎครับ ในการทำภารกิจเชื่อมมิตรนี้ 

ท่านสามารถประยุกต์ใช้โซลนี้ได้ทุกภารกิจครับผม ลองถาม HS และ TF ของแต่ละท่านนะครับว่าจะใช้โซลทำอะไร แล้วทำในรูปแบบใด 

ที่สำคัญ ต้องมีพลังงานของจิตที่กลางใจท่าน อิ่มเอมเต็มด้วยความรักความปราถนาดีอย่างล้นออกไปที่โซลแรกให้ได้ก่อนนะครับผม

โซล 3.3 โซลแห่งการเรียนรู้

ให้โซลอันแรกยังคงหมุนรอบกายครับผม ส่วนโซลอันที่สองนั้นวิ่งไปสัมผัสสรรพสิ่งต่างๆ รอบตัวเราครับ แล้วให้ส่งความรู้สึกรับรู้ ในสัมผัสจิตเหล่านั้น เข้ามาเชื่อมต่อที่โซลอันแรก

แล้วส่งมาที่จิตภายในให้ชัดเจนครับ ทำแบบนี้ พลังงานจิตเราจะไม่ลดพลังงานลงครับ เวลาส่งจิตไปเรียนรู้หรือไปสัมผัสสิ่งต่างๆ รอบกาย

•••••••••

โซลที่จริงไม่ได้จบแค่นี้นะครับ ระดับสูงขึ้นไป พลังงานที่ออกจากเราไปนั้น จะทำให้โซลเริ่มมีรูปร่าง เมื่อโซลมีรูปร่างและหมุนรอบตัวเองกับหมุนรอบตัวเราบ่อยๆ เขาจะเริ่มส่งพลังงานมาหาเรากลับมา ในขณะที่จิตเราเองก็ส่งพลังงานที่เติมเต็มให้โซล 

ความสัมพันธุ์ของพลังงานที่ส่งให้กันไปมานี้ ต่อไปจะเกิดพันธะทางจิตวิญญาณครับ 

โซลจะเริ่มมีจิตวิญญาณ ที่เป็นพลังงานจากอนูส่วนหนึ่งของเรา เมื่อโซลมีจิตวิญญาณมากขึ้น และพันธะการส่งเชื่อมต่อไปกลับไปมามาระหว่างเรากับโซลยังคงอยู่ จิตวิญญาณโซลจะเริ่มแข็งแกร่งขึ้นครับ 

แล้วจะเป็นที่มาของวิชาการก๊อบปี้มวลพลังงาน วิชาจิตวิญญาณโซล 

อะไรที่โซลไปทำงาน เราจะเห็นทุกอย่างที่เขาไปครับ จะเป็นเหมือนตัวแทนเราไปลงภารกิจนั้นๆ ต่อไป อันนี้คือวิชาของจิตวิญญาณแห่งโซลนะครับ ขั้นสูง

###### อธิบายโซลเพิ่ม
โซล (Soul) หมายถึง #แก่นจิตวิญญาณหรือพลังงานต้นกำเนิดที่เป็นศูนย์กลางของการมีชีวิต
และการเชื่อมต่อกับจักรวาลภายในและภายนอก โซลไม่เพียงแค่เกี่ยวข้องกับจิตวิญญาณของมนุษย์ #แต่ยังสะท้อนถึงความเชื่อมโยงที่ลึกซึ้งกับพลังงานในจักรวาล โซลเป็นพลังงานที่บริสุทธิ์ ซึ่งหากได้รับการพัฒนาอย่างเหมาะสม จะสามารถสร้างและเชื่อมโยงกับสิ่งต่าง ๆ ในระดับที่ลึกซึ้งได้ การทำความเข้าใจโซลในระดับต่าง ๆ

#โซลขั้นพื้นฐาน
#โซลระดับนี้เป็นโซลที่ยังคงเชื่อมโยงกับจิตสำนึกของมนุษย์ในระดับพื้นฐาน เป็นพลังงานดิบที่ยังไม่ได้รับการขัดเกลา แต่มีความสมบูรณ์ในธรรมชาติ

#การพัฒนาเริ่มต้นจากการรับรู้ถึงโซลในใจกลางหน้าอก โดยใช้พลังงานแห่งความรัก ความเมตตา และความปรารถนาดีเป็นตัวขับเคลื่อน

การฝึกโซลขั้นพื้นฐาน: รวมพลังงานแห่งความรักที่บริสุทธิ์ไว้ในใจกลางหน้าอก ค่อย ๆ รับสัมผัสพลังงานที่เอ่อล้น ออกไปด้านนอก แล้วค่อยๆก่อตัวเป็นก้อนพลังงานที่หมุนวนตามเข็มนาฬิกาไปรอบตัว

โซลระดับกลาง #เป็นโซลที่เริ่มพัฒนาและหมุนรอบตัวเองอย่างมั่นคงมีการเชื่อมโยงกับจักรวาลภายใน และสามารถดึงพลังงานจากจักรวาลมาใช้ได้

โซลระดับนี้เริ่มมีรูปแบบและคุณสมบัติเฉพาะ เช่น ความอ่อนโยน ความหนักแน่น หรือความสว่าง

การฝึกโซลระดับกลาง สร้างจังหวะการหมุนของโซลอย่างต่อเนื่อง เพิ่มพลังงานด้วยการหายใจลึก ๆ และสมาธิ

#ดึงพลังงานจากจักรวาลผ่านจักระเพื่อเพิ่มความเข้มข้นของโซล สังเกตสีและลักษณะของโซลที่เปลี่ยนแปลง (สีอาจบ่งบอกระดับพลังงาน เช่น สีทอง สีฟ้า สีขาว)

โซลระดับสูง #โซลนี้เป็นพลังงานที่มีความเข้มข้นและสมบูรณ์แบบ #สามารถหมุนรอบร่างกายและสะท้อนออกไปยังจักรวาลภายนอกได้ เชื่อมโยงกับความจริงของจักรวาลและสามารถสร้างการเปลี่ยนแปลงในระดับพลังงานรอบตัว

#โซลระดับนี้สามารถส่งผลต่อจิตวิญญาณของผู้อื่น เช่น การส่งพลังงานแห่งความรัก การรักษา หรือการสร้างสมดุลในพลังงานจักรวาล

การฝึกโซลระดับสูง ใช้พลังงานจากโซลหมุนวนรอบตัวเองและสร้าง "เกราะพลังงาน" รอบร่างกาย เชื่อมโยงโซลกับมิติที่สูงขึ้นผ่านการฝึกจิต

#ส่งพลังงานของโซลไปยังผู้อื่นหรือสถานที่ที่ต้องการการฟื้นฟูพลังงาน

ส่วนโซลระดับสุดท้าย เป็นโซลระดับจักรวาล
#โซลระดับนี้เป็นพลังงานที่หลอมรวมกับจักรวาลอย่างสมบูรณ์ เป็นการเชื่อมโยงกับพลังงานต้นกำเนิดของจักรวาล #โซลระดับนี้สามารถสร้างและหล่อหลอมพลังงานใหม่ได้ เป็นพลังงานที่เป็นหนึ่งเดียวกับทุกสิ่ง ไม่มีการแบ่งแยก

การฝึกโซลระดับจักรวาล #จะต้องปล่อยตัวตนให้เป็นอิสระจากการยึดติดกับสิ่งใด ๆ

#เชื่อมโยงกับความว่างเปล่าหรือพลังงานต้นกำเนิดแล้วใช้โซลในการสร้างพลังงานใหม่ เช่น การสร้างเกราะพลังงานจักรวาล หรือการปรับสมดุลพลังงานรอบตัว 

โซลไม่ได้มีเพียงหน้าที่ในการพัฒนาจิตวิญญาณของตนเอง แต่ยังสามารถใช้ในการเชื่อมโยงและช่วยเหลือผู้อื่นในเส้นทางของจิตวิญญาณได้เช่นกัน แต่เริ่มต้นการฝึก จิตผู้ฝึกต้องเข้าสู่เส้นทางจิตแห่งโพธิเสียก่อนครับ
จิตแห่งโพธิ หรือที่เรียกว่า จิตโพธิ หมายถึง #ดวงจิตที่มีความบริสุทธิ์โดยธรรมชาติและสามารถตื่นรู้ถึงความจริงของสรรพสิ่งด้วยปัญญาแท้ เป็นจิตที่หลุดพ้นจากความยึดติด ความหลงผิด และการปรุงแต่ง จิตโพธิเปรียบเสมือน "จิตเดิมแท้" ซึ่งอยู่ลึกลงไปในแก่นของจิตใจมนุษย์ทุกคน แต่ถูกปกคลุมด้วยกิเลส ความหลง และความคิดปรุงแต่งต่าง ๆ

ลักษณะของจิตโพธิ

บริสุทธิ์ปราศจากความหลงผิด (โมหะ) ความโลภ (โลภะ) และความโกรธ (โทสะ)สะอาดและใสเหมือนกระจกที่ไม่มัวหมอง

#เป็นจิตที่มีการตื่นรู้มองเห็นความจริงตามธรรมชาติของสรรพสิ่ง
เข้าใจว่าทุกสิ่งเป็นอนิจจัง (ไม่เที่ยง) ทุกขัง (เป็นทุกข์) และอนัตตา (ไม่มีตัวตนที่แท้จริง)

#เป็นจิตที่ไม่ยึดติดไม่ถูกครอบงำด้วยอารมณ์ความปรารถนาหรือความยึดมั่นในตัวตน
สามารถปล่อยวางความทุกข์และสิ่งที่เป็นมายาได้อย่างสมบูรณ์

#เป็นจิตที่เต็มไปด้วยปัญญา ปัญญาในจิตโพธิไม่ใช่เพียงความรู้แต่เป็น #ปัญญาที่เกิดจากการเข้าใจธรรมชาติของชีวิตและจักรวาลอย่างลึกซึ้ง

#เป็นจิตมีความเมตตา
จิตโพธิเต็มเปี่ยมไปด้วยความเมตตา (เมตตา) และกรุณา (ความปรารถนาดี) ต่อทุกสรรพชีวิต #มองทุกชีวิตด้วยความเข้าใจและไม่มีการแบ่งแยก

#จิตโพธิอยู่ในตัวเราทุกคนแต่การเข้าถึงนั้นต้องผ่านการฝึกฝนและการปล่อยวางสิ่งที่บดบังจิตเดิมแท้ กระบวนการฝึกฝนประกอบด้วย

#การเจริญสติฝึกตื่นรู้ในปัจจุบันขณะสังเกตจิตใจและความคิด โดยไม่ยึดติดปล่อยให้จิตไหลไปตามธรรมชาติโดยไม่ปรุงแต่ง

#การฝึกสมาธิเพื่อสงบจิตใจและลดการกระเพื่อมของอารมณ์และความคิดฝึกจิตให้จดจ่อในปัจจุบันขณะ เช่น ลมหายใจ

#ฝึกการพิจารณาธรรมชาติของชีวิต เช่น ความไม่เที่ยงและความว่างเปล่า ฝึกมองสิ่งต่าง ๆ อย่างลึกซึ้ง เพื่อเข้าใจถึงความจริงที่ไม่มีตัวตน

#ฝึกการปล่อยวางสละความยึดติดในตัวตนและสิ่งต่าง ๆ ลดความโลภ โกรธ หลง และปล่อยให้จิตเป็นอิสระ

#ฝึกสร้างปัญญาเรียนรู้จากประสบการณ์ชีวิตและใช้ปัญญาเพื่อทำความเข้าใจกับความจริง ไม่ตกอยู่ในความลุ่มหลงและมองสิ่งต่าง ๆ ด้วยมุมมองที่กว้างขึ้น

จิตโพธิเปรียบเสมือน "แสงสว่างในตัวเรา" ที่รอการค้นพบ #เป็นจุดเริ่มต้นของการเดินทางสู่ความหลุดพ้นและการตื่นรู้ทางจิตวิญญาณ #การพัฒนาจิตโพธิทำให้เราเข้าใจความจริงของชีวิตและเชื่อมโยงกับสรรพสิ่งในจักรวาล 

เมื่อเราฝึกฝนจนเข้าถึงจิตโพธิ เราจะสามารถมองโลกด้วยความสงบและความรักที่แท้จริง ปล่อยวางความทุกข์และก้าวสู่ชีวิตที่เต็มไปด้วยความหมายและความอิสระครับผม

#### ปลูก Tree of Light
###### ฝึก Tree of Light
![IMG_7061.jpeg](/img/user/IMG_7061.jpeg)
![IMG_7062.jpeg](/img/user/IMG_7062.jpeg)
![IMG_7063.jpeg](/img/user/IMG_7063.jpeg)
คลิปสมาธิ
https://youtu.be/7kjPWEyH964
#### ฝึกแสกน
